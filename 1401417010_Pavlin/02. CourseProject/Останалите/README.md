Останалите курсови проекти
========
**Задача 1.** Да се генерира по случаен начин едномерен масив от цели числа принадлежащи на интервала [–100,100]. Да се намери:

а) сумата на тези елементи, чиято абсолютна стойност надхвърля 30;

б) произведението на ненулевите нечетни елементи;

в) броят на елементите с четен индекс, които са в интервала [–30,30];

г) средно аритметично на елементите, които се делят на 5 без остатък;

д) средно квадратично на елементите, чиито пореден номер се дели на 3 без остатък (всяко 3–то);

е) средно геометрично на елементите, които принадлежат на интервала (6, 50];

ж) средно хармонично на елементите, които не принадлежат на интервала (–6, 50].

![формули](http://img4.uploadhouse.com/fileuploads/20412/2041216481354d961226c17fd319a45744beb093.png)

**_Упътване:_** Освен формулите, които ви даваме, ще отбележим още, че намирането на средно не на всички n елемента, а само на тези, отговарящи на някакво условие, изисква и тяхното преброяване. За тази цел използваме брояч (br), който участва във формулата за средно вместо n.

========
**Задача 2.** Да се генерират по случаен начин 3 едномерни масива от цели числа принадлежащи на интервала [–100,100], всеки от тях с до 20 на брой елементи. Да се намерят и изведат:

а) сумата на елементите на всеки масив, както и средноаритметичното на трите суми;

б) произведението на ненулевите нечетни елементи на всеки масив, както и средногеометричното на трите произведения;

в) броят на елементите на всеки масив, които са с четен индекс и принадлежат на интервала [–30,30], както и максималния от трите броя;

г) средно аритметичното на елементите на всеки масив, които се делят на 5 без остатък, както и минималното от трите средно аритметични;

д) средно квадратичното на елементите на всеки масив, както и сумата на трите средно квадратични;

е) средно геометричното на елементите на всеки масив, които принадлежат на интервала (6, 50], както и произведението на трите средно геометрични;

ж) средно хармонично на елементите на всеки масив, които не принадлежат на интервала (–6, 50].

========
**Задача 3.** Елементите на масив са имена на студенти (име, презиме, фамилия). Да се съставят ППГ за:

а) инициализиране на елементите на масива (не повече от 50).

б) извеждане на екрана на имената на всички студентки (имената им завършват на "а", които имат в имената си Иван (иван). Например Иванка Анева Пелова, Ана Иванова Гогова, Ненка Монева Караиванова. 
 
========
**Задача 4.** Елементите на масив са имена на населени места, започващи с главна буква. Да се съставят ППГ за:

а) въвеждане на елементите на масива (не повече от 50).

б) извеждане на екрана на всички населени места, които съдържат в името си подниз "град" или "Град". Например Ивайловград, Крумовград, Градешница;

в) извеждане на екрана на всички населени места, чиито имена започват с "Долен". Например Долен Чифлик, Доленица;

г) извеждане на екрана на всички населени места, чиито имена се състоят от две думи, разделени с един или няколко интервала. Например Долен Чифлик, Стара   Загора;

д) извеждане на екрана на всички населени места, чиито имена завършват на "ово". Например Хасково, Долно Калугерово.

е) извеждане на екрана на всички населени места, в чиито имена буквата "о" или "О" се среща повече от 3 пъти;

ж) извеждане на екрана на всички населени места, в чиито имена буквата "е" или "Е" се среща 2, 3 или 4 пъти, а буквата "р" не се среща нито веднъж;

з) намиране на максимална дължина на име на населено място и извеждане на екрана на всички населени места, чиито имена са с тази максимална дължина;

и) намиране на средната дължина на име на населено място и извеждане на екрана на всички населени места, чиито имена са с по-малка дължина от средната;

й) кодиране/декодиране на имената посредством добавяне/изваждане на число от  1 до 5 към/от кода на всяка буква;

к) сортиране в азбучен ред. 

========
**Задача 5.** Съставете програма, която сравнява две ЕГН-та и извежда съобщение, кой от притежателите им е по-млад.

